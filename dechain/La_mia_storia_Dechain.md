# Il mio mondo Bitcoin

il percorso che mi ha portato a Bitcoin inizia quando ancora non conoscevo Bitcoin.

Faccio parte della generazione X, quella generazione che ambiva al posto fisso, meglio se statale, uno stipendio fisso, un mutuo, una casa............., che risparmia per il futuro e per i figli.

Quando, nel lontano 2016, mio fratello Luca mi parlò di Bitcoin, lo ascoltai con poco interesse. All'epoca, le mie priorità erano il lavoro e gli impegni familiari, e la gestione delle finanze era affidata alla banca, dove avevo — e ho tuttora — un conto corrente, un fondo pensione e qualche risparmio in buoni postali. Questa propensione al risparmio è un tratto tipico dell’italiano medio, ma risparmiare sta diventando sempre più difficile, complice l'inflazione, che erode progressivamente il nostro potere d'acquisto.

L'inflazione, questa forza quasi invisibile, ogni tanto riaffiora prepotentemente: fa salire la rata del mutuo, aumenta il costo dei beni di consumo e rende più caro il denaro preso in prestito. Poi, lentamente, sparisce dalla narrativa dei media, lasciando dietro di sé prezzi che rimangono elevati o, al massimo, si riducono di poco. Eppure, le sue conseguenze tornano ciclicamente a influire sulla nostra vita quotidiana, come un ospite sgradito che non riusciamo mai davvero a scacciare.

Bitcoin può essere un alternativa all'euro  che ci protegge dall'inflazione. Ma è difficile capire cos'è e come funziona, complice la nostra ignoranza in materia finanziaria. Personalmente non mi ero mai posto la domanda su cosa fosse la moneta fino a quando non ho conosciuto Bitcoin.Questo è il più bel regalo che potesse farmi Bitcoin.
Lo scopo del nostro corso è conoscere Bitcoin e solo dopo compreremo consapevolmente Bitcoin.

Iniziamo

Nel 2018 lessi un articolo intitolato "la scarsità digitale di Bitcoin" scritto da uno sviluppatore Bitcoiner "Dergigi".

Egli definisce Bitcoin un insieme di numeri calcolati spendendo energia reale con costi reali, tempo reale e, di conseguenza, sacrificio reale.<br>
La prova di lavoro, meglio conosciuta come proof of work, estrae Bitcoin da un numero infinito di calcoli casuali consumando energia reale.<br> __Questo rende Bitcoin reale.__<br>
Non c’è modo di fare calcoli senza spendere energia.<br>Le leggi fisiche del nostro universo lo vietano.

![alt text](images/Bitcoin_is_digital_scarcity.PNG)

Amo leggere e ho sempre pensato che la conoscenza rende consapevoli. 
Non mi ero mai posto la domanda su cosa fosse la moneta fino a quando non ho conosciuto Bitcoin.<br>Questo è il più bel regalo che potesse farmi Bitcoin.



## Alberto e Davide una passione in comune

Bitcoin ha invaso la rete. Tutti parlano di Bitcoin sia nel bene che nel male. Difficile farsi una propria idea, difficile fare una scelta che non significa "compro Bitcoin" ma investire il proprio tempo per conoscere Bitcoin.
Questo è quello che faremo qui stasera insieme: conosceremo Bitcoin e solo dopo compreremo consapevolmente dei bitcoin.

Ho conosciuto Alberto e Davide ai SatoshiSpritz di Padova. Bitcoin mi ha regalato due nuovi amici. Insieme condividiamo la stessa visione di Bitcoin perchè vogliamo capire il mondo di oggi e viverlo da protagonisti.

"Fa più rumore un albero che cade di una foresta che cresce"
Lao Tzu
La citazione ci invita a guardare oltre l'immediato e a valorizzare il progresso silenzioso, il lavoro costante e gli aspetti positivi della vita che, pur non facendo "rumore", hanno un impatto significativo e duraturo.

Mi piace pensare a Coindipity.com come a una foresta che cresce al di fuori del recinto dove perdersi alla ricerca dell'ago nel pagliaio, dove ogni scoperta traccia il nostro sentiero della consapevolezza.

Benvenuti in Coindipity
