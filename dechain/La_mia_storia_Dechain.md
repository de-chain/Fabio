# Il mio mondo Bitcoin

il percorso che mi ha portato a Bitcoin inizia quando ancora non conoscevo Bitcoin.

Faccio parte della generazione X, quella generazione che ambiva al posto fisso, meglio se statale, uno stipendio fisso, un mutuo, una casa............., che risparmia per il futuro e per i figli.

Quando nel lontano 2016 mio fratello Luca mi parlò di Bitcoin, lo ascoltai senza particolare interesse. Il lavoro e gli impegni familiari erano le mie priorità e la gestione finanziaria della famiglia era stata delegata alla banca, dove avevo e ho tuttora un conto corrente attivo.

L'apertura di un conto corrente bancario non è una scelta, ma un requisito indispensabile per un lavoratore. 

Non ero ancora maturo per conoscere Bitcoin.

La svolta avvenne nel 2018 quando lessi un articolo intitolato "la scarsità digitale di Bitcoin" scritto da uno sviluppatore Bitcoiner "Dergigi".

Dergigi definisce Bitcoin un insieme di numeri calcolati spendendo energia reale con costi reali, tempo reale e, di conseguenza, sacrificio reale.<br>
La prova di lavoro, meglio conosciuta come proof of work, estrae Bitcoin da un numero infinito di calcoli casuali consumando energia reale.<br> __Questo rende Bitcoin reale.__<br>
Non c’è modo di fare calcoli senza spendere energia.<br>Le leggi fisiche del nostro universo lo vietano.

![alt text](images/Bitcoin_is_digital_scarcity.PNG)

Amo leggere e ho sempre pensato che la conoscenza rende consapevoli. 
Non mi ero mai posto la domanda su cosa fosse la moneta fino a quando non ho conosciuto Bitcoin.<br>Questo è il più bel regalo che potesse farmi Bitcoin.



## Alberto e Davide una passione in comune

Bitcoin ha invaso la rete. Tutti parlano di Bitcoin sia nel bene che nel male. Difficile farsi una propria idea, difficile fare una scelta che non significa "compro Bitcoin" ma semplicemente investo il mio tempo per conoscere Bitcoin.

Ho conosciuto Alberto e Davide ai SatoshiSpritz di Padova. Bitcoin mi ha regalato due nuovi amici. Insieme condividiamo la stessa visione di Bitcoin perchè vogliamo capire il mondo di oggi e viverlo da protagonisti.

"Fa più rumore un albero che cade di una foresta che cresce"
Lao Tzu

Mi piace pensare a Coindipity.com come a una foresta che cresce al di fuori del recinto dove perdersi alla ricerca dell'ago nel pagliaio, dove ogni scoperta traccia il nostro sentiero della consapevolezza.

Benvenuti in Coindipity
